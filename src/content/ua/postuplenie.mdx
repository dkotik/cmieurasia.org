---
title: "УМОВИ ВСТУПУ"
date: 8 September 2021
author: Anonymous
language: Українська
---

# УМОВИ ВСТУПУ

**Абітурієнт базової програми навчання повинен відповідати наступним критеріям:**

Вступникам на програму навчання потрібно завантажити з сайту [КБС](https://ktsonline.org/media/files/%D0%90%D0%BD%D0%BA%D0%B5%D1%82%D0%B0_%D0%B0%D0%B1%D1%96%D1%82%D1%83%D1%80%D1%96%D1%94%D0%BD%D1%82%D0%B0_Ua.pdf) пакет документів для абітурієнта. Ті, хто не мають доступу до Інтернету, можуть отримати пакет документів для абітурієнтів безпосередньо в академічному офісі КБС, зв’язатися з академічним офісом по телефону +38 (044) 563 3049 або зробити запит на отримання пакета абітурієнта поштою. Пакет абітурієнта включає: анкету абітурієнта і три форми рекомендацій.

Абітурієнт повинен заповнити та подати в академічний офіс усі зазначені нижче документи:

1.  [Анкета абітурієнта](https://ktsonline.org/media/files/%D0%90%D0%BD%D0%BA%D0%B5%D1%82%D0%B0_%D0%B0%D0%B1%D1%96%D1%82%D1%83%D1%80%D1%96%D1%94%D0%BD%D1%82%D0%B0_Ua.pdf).

2.  Есе.

3.  Дві рекомендації осіб, які не є родичами абітурієнта.

4.  Рекомендація пастора церкви, до якої належить абітурієнт. Якщо абітурієнт є пастором, пасторську рекомендацію повинен заповнити керівник обласного об’єднання, а дві інші рекомендації - інші місцеві пастори.

5.  Копії всіх документів про освіту (атестат про повну загальну середню освіту, диплом бакалавра, спеціаліста, магістра, включаючи додаток з оцінками і середній бал атестата), сертифікат ЗНО 1 (при наявності); оригінали слід надати після зарахування до семінарії.

6.  Медична довідка для вступників до ВНЗ (форма 086 \\ о).

7.  Копія паспорта (головні сторінки та сторінки з відміткою інформацією про сімейний стан).

8.  Копія ідентифікаційного коду.

9.  Дві фотографії, розмір 3х4 см.

**Рекомендації вважаються дійсними протягом року після їх написання.**

На кожен навчальної рік для [базових програм](https://www.ktsonline.org/abiturientu/navchalni-programy) проводить вступні іспити тричі на рік: у травні, серпні та вересні. Всі необхідні документи потрібно надати в академічний офіс за десять днів до обраної абітурієнтом дати вступу. Абітурієнт отримає запрошення на вступні іспити, тільки коли всі необхідні для вступу документи будуть подані вчасно. Документи, які не надійшли вчасно, будуть розглядатися на наступну дату вступу або будуть відкладені до вступної кампанії наступного навчального року.

Абітурієнт, зарахований до семінарії на основі неправдивої інформації, буде виключений з семінарії.

Вступні іспити складаються з тестування на знання Біблії, української та російської мов і співбесіди з приймальною комісією.

Зарахування до семінарії визначається за результатами тестів та співбесіди. Абітурієнти заохочуються до завершення навчання в інших закладах вищої освіти до вступу в [КБС](https://ktsonline.org/)**,** оскільки навчання на наших програмах вимагає великих зусиль.

Абітурієнти, які мають диплом бакалавра, спеціаліста або магістра, будуть допущені до написання тесту на знання Біблії без проходження вступного іспиту з української та російської мов (за умови надання копії відповідних документів). Абітурієнти, які не є громадянами України, можуть здавати тестування тільки з російської мови.
